<p>Vill du centrera kartan på ett visst objekt eller hitta en kartvy som lämpar sig för ett visst syfte? Med sökfunktionen kan du söka både platser och geodata.</p>
<h1>Sök platser</h1>
<p>Med platssökningen kan du söka platser. Skriv sökordet i fältet och klicka på knappen Sök. Sökordet kan vara:</p>
<ul>
   <li>ett ortnamn</li>
   <li>en adress</li>
</ul>
<p>Du kan bryta ett sökord med en asterisk (*) på slutet. Exempelvis ger sökordet "Hels* alla ortnamn och adresser som börjar på Hels. Om du använder en asterisk i sökningen måste sökordet innehålla minst fyra tecken.</p>
<h1>Sök geografisk information</h1>
<p>Genom metadatasökning kan du söka geodataresurser, dvs. datamaterial, tjänster och dataserier. Du kan skriva ett sökord i textfältet eller använda mer exakta sökvillkor. Sökningen omfattar datamaterialets namn, dataproducentens namn och nyckelord. </p>
<p>Skriv ett sökord i textfältet. Tillåtna tecken i sökordet är bokstäver och siffror samt punkt, kommatecken, bindestreck och utropstecken. Frågetecknet kan ersätta ett tecken i sökordet. Du kan ersätta slutet av ett sökord med en asterisk (*).  Om du använder en asterisk i sökningen måste sökordet innehålla minst fyra tecken.</p>
<p>Tryck på knappen "Fler sökvillkor" så kan du använda mer exakta sökvillkor:</p>
<ul>
   <li>Typ av resurs: Välj om sökningen ska omfatta datamaterial, dataserier, tjänster eller mer än en av dessa.</li>
   <li>Resursnamn: Söker du ett visst datamaterial, en dataserie eller en tjänst? Välj namnet från listan.</li>
   <li>Ansvarig part: Välj vilken organisations datamaterial, dataserier eller tjänster du vill söka</li>
   <li>Nyckelord: Välj ett nyckelord som berör datamaterial, dataserier eller tjänster som du vill söka.</li>
   <li>ämneskategori: Välj ett tema som berör datamaterial, dataserier eller tjänster som du vill söka.</li>
   <li>Metadataspråk Välj språket för datamaterial, dataserier och tjänstebeskrivningar du vill söka.</li>
   <li>Resursspråk: Välj språket för datamaterial, dataserier eller tjänster du vill söka.</li>
   <li>Områdesavgränsning: Tryck på knappen Avgränsa sökområde på kartan och rita sökområdet på kartan. Du kan ta bort avgränsningen genom att trycka på knappen Ta bort avgränsning.</li>
</ul>
<p>Till slut, tryck på knappen Sök och du får sökresultaten. I anslutning till sökresultaten finns följande knappar:</p>
<ul>
   <li>Visa kartlager: Klicka på en länk och du ser datamaterialet på kartan.</li>
   <li>Visa täckningsområde: Klicka på knappen och du ser datamaterialets täckningsområde på kartan.</li>
   <li>Visa metadata: Klicka på i-knappen så får du se datamaterialets metadata, dvs. beskrivning. Du kan titta på basuppgifter, metadata som följer rekommendationen JHS 158, metadata enligt INSPIRE-direktivet eller uppgifter om datamaterialets kvalitet. Du kan dessutom öppna beskrivningen som en xml-fil som följer ISO 19139-standarden eller skriva ut beskrivningarna i ett PDF-dokument.</li>
   <li>Ta bort från sökresultaten: Klicka på knappen X och datamaterialet tas bort från listan över sökresultat.</li>
</ul>